---

description: "Wanneer is mijn dokter in verlof, vragen over vaccins en ander nieuws.. "

title: Nieuws
img: NIEUWS.jpg
date: 9999-12-31
layout: post
---

### Patientenstop
Om de kwaliteit van zorg te behouden, aanvaarden we enkel nieuwe patienten uit volgende straten: Oscar Colbrandtstraat, Adolf Baeyensstraat, Jos Verdegemstraat, Wijmakker, Sint-Baafskouterstraat, Kriekerijstraat. Bedankt voor uw begrip.<br><br>


### Moederschapsrust Dr. Evy Luyten
Dr. Evy Luyten gaat in moederschapsrust tot eind januari 2026 en wordt vervangen door Dr. Pieter Smeets (september en oktober) en Dr. Lauren Geirnaert (november, december en januari).<br><br>

### Afscheid Dr. Myriam Nys
Dr. Nys: <br>
"Beste patiënten, <br>
Zoals de meesten ondertussen al weten stop ik mijn werk als huisarts op 31 oktober 2025. Ik heb 35 jaar met hart en ziel zo goed mogelijk voor jullie gezorgd. Elke dag heb ik mijn mooi beroep met veel passie en plezier uitgeoefend. Het was meestal mogelijk om jullie te helpen maar helaas soms ook niet... <br>
Ik heb met iedereen van jullie een speciale band opgebouwd en ik zal me vaak afvragen hoe het met jullie gaat. <br>
Ik geef de fakkel door aan mijn jonge fantastische collega's en in het bijzonder aan dr. Smeets Pieter. Ik ben ervan overtuigd dat ze heel goed voor jullie zullen zorgen. Hierdoor kan ik met een gerust hart meer tijd nemen om bij mijn acht kleinkinderen en mijn intussen hoogbejaarde ouders te zijn. <br>
Het ga jullie goed! <br>
Liefs Myriam Nys" <br><br>


### Nieuwe collega Dr. Pieter Smeets
Dr. Smeets: "In 2022 studeerde ik af als huisarts aan de Universiteit Gent. Ik bleef hierna nog een jaartje werken in mijn opleidingspraktijk in Zelzate, en daarna werkte ik een tweetal jaar als vervanger in verschillende praktijken, waaronder ook AB99 tijdens de zwangerschap van dr. Liesbeth Cappaert. Ik vond er een plek met fijne collega’s, en fijne patiënten in een gezellige wijk. De komende 2 maanden zal ik eerst dr. Evy Luyten vervangen, terwijl zij in zwangerschapsverlof is.
Vanaf november vervang ik Dr. Myriam Nys, die stopt met werken. Ik hoop dat ik haar grote schoenen zal kunnen vullen, en iedereen dagelijks de beste zorg zal kunnen geven."<br><br>


### Mazelen vaccinatie
Volwassenen geboren 1970-1985 die geen mazelen hebben doorgemaakt en geen of slechts 1 van de 2 vaccins gehad hebben, laten zich best vaccineren tegen mazelen. Voor hen is het MBR-vaccin (vaccin tegen mazelen-bof-rubella) gratis. Na 2 MBR-vaccinaties met minimaal 1 maand interval ben je volledig gevaccineerd. Voor deze vaccinaties kan je een afspraak maken in de praktijk.<br><br>


### Verlofperiodes en afwezigheden:
Komende verlofperiodes en afwezigheden kan u zien in de online agenda.




![Image]({{ site.url }}/afbeeldingen/schets.jpg)








